---
layout: page
title: Kde podávať daňové priznanie (študent)
---


  Keď sa popýtate svojich známych a na prejdete rôzne diskusné fóra, nájdete 2 skupiny ludí podľa toho kde podávajú daňové priznanie. Prvá skupina Vám povie že celý život podáva priznanie len v ČR a nikdy s tým nemala problém a druhá skupina, že existuje povinnosť podávať ho aj v Slovenskej republike, takzvané “nulové daňové priznanie”. 


Kde je pravda a o také právne normy sa tieto názory opierajú? Kde mám podať priznanie ja a čo znamená “nulové” sa dozviete v nasledujúcom texte.

Na začiatok pre istotu napíšem že nie som daňový poradca a tieto tipy a triky sú z osobných skúseností a zo študovania citovaných zdrojov.

## Daňová rezidencia

Pravdu majú obe skupiny a to, či podávajú svoje priznanie iba v ČR alebo v oboch krajinách plynie z toho, akú si určia **daňovú rezidenciu**. 

“Daňovým rezidentom SR je podľa zákona o dani z príjmov daňovník, ktorý z dôvodu svojej osobnej príslušnosti k územiu Slovenskej republiky (ďalej len „SR“) podlieha na tomto území **neobmedzenej (celosvetovej) daňovej povinnosti** [§ 2 písm. f) zákona o dani z príjmov].” [1]

V krajine, kde máte daňovú rezideniu máte neobmedzenú, alebo taktiež celosvetovú daňovú povinnosť. To znamená, že v danej krajine z**daňujete svoje celosvetové príjmy**. Keď sa vrátime k našemu príkladu, ľudia, čo podávajú svoje daňové priznanie aj v ČR aj v SR, sa považujú za daňového rezidenta SR. V českej republike podajú daňové priznanie, kde deklarujú len svoje zdaniteľné príjmy získané v ČR - majú tu obmedzenú daňovú povinnosť len na príjmy získané v danej krajine. V SR zas deklarujú celosvetové príjmy, takže aj príjmy z ČR. 

Kvôli tomu, aby neboli občanom ich príjmy daňené dvakrát, majú medzi sebou krajiny uzavreté **zmluvy o dvojom zdanení**. Každá zmluva je indiviálna no väčšinou platí, že prvotne má prednosť na danenie krajina, v ktorej bol príjem získaný. Z toho vzniká názov “nulové daňové priznanie” . Pokiaľ je Váš jediný príjem z ČR, tak na Slovensku spŕavne všetko deklarujete, ale žiadnu daň na tom už nezaplatíte.

Zoznam zmlúv o dvojitom zdanení pre ČR (vrátane Slovenska) nájdete [tu](https://www.mfcr.cz/cs/legislativa/dvoji-zdaneni/prehled-platnych-smluv).

Pokiaľ sa zas títo ľudia považujú za daňového rezidenta ČR, tak majú v ČR neobmedzenú daňovú povinnosť. Na SR nemajú žiadny príjem, takžie ani nutnosť nič deklarovať.

## Ako určím daňovú rezidenciu

Some fun facts about the setup of this project include:

Pre určenie sa musíme pozrieť na právne úpravy oboch štátov, koho považujú ako daňový rezident.

Pre SR - pri predpoklade, že **máte trvalý pobyt na SR**, ste v očiach štátu **automaticky braný ako daňový rezident SR:**

“Podľa § 2 písm. d) bod 1 zákona o dani z príjmov **rezidentom SR** (daňovníkom s neobmedzenou daňovou povinnosťou) je fyzická osoba, **ktorá má na tomto území trvalý pobyt, bydlisko alebo sa tu obvykle zdržiava.”** [1]

Pre ČR: 
Zákon č. 586/1992 Sb.
Zákon České národní rady o daních z příjmů

“(2) Poplatníci jsou daňovými rezidenty České republiky, pokud mají na území České republiky bydliště nebo se zde obvykle zdržují. Daňoví rezidenti České republiky mají daňovou povinnost, která se vztahuje jak na příjmy plynoucí ze zdrojů na území České republiky, tak i na příjmy plynoucí ze zdrojů v zahraničí.”
“(3) Poplatníci jsou daňovými nerezidenty, pokud nejsou uvedeni v odstavci 2 nebo to o nich stanoví mezinárodní smlouvy. Daňoví nerezidenti mají daňovou povinnost, která se vztahuje jen na příjmy plynoucí ze zdrojů na území České republiky (§ 22). **Poplatníci, kteří se na území České republiky zdržují pouze za účelem studia nebo léčení, jsou daňovými nerezidenty a mají daňovou povinnost, která se vztahuje pouze na příjmy plynoucí ze zdrojů na území České republiky, i v případě, že se na území České republiky obvykle zdržují.”**
“(4) Poplatníky obvykle se zdržujícími na území České republiky jsou ti, kteří zde pobývají alespoň 183 dnů v příslušném kalendářním roce, a to souvisle nebo v několika obdobích; do doby 183 dnů se započítává každý započatý den pobytu. Bydlištěm na území České republiky se pro účely tohoto zákona rozumí místo, kde má poplatník stálý byt za okolností, z nichž lze usuzovat na jeho úmysl trvale se v tomto bytě zdržovat.” 

Ako pracujúci študent je otázka daňovej rezidencie pre ČR otázna vzhľadom k tomu, ču sa na území ČR zdržujete len za účelom štúdia, zatiaľ som o tom diskusiu so žiadnym úradníkom neviedol. Prekazovanie tohto faktu môže byť veľmi individuálne. Preto je najlepšie na finančnom úrade **vybaviť si daňový domicil**, ktorý slúži ako potvrdenie toho, že ste daňový rezident ČR.
Táto služba je spoplatňená cenou 100 kč ale viac informácií nájdete [tu](https://www.financnisprava.cz/cs/mezinarodni-spoluprace/legalizace-overovani-dokumentu).

## Je potrebné to riešiť?

Ani v prípade, že daňové priznanie v SR nepodávate, bez vyzvania finančnej správy SR dokladovať svoj domicil v ČR nemusíte. Doložiť doklady o rezidencii je potrebné až po vyzvaní. Osobne s týmto procesom skúsenosti nemám, ale malo by stačiť požiadať si o vysvavenie daňových domicilov v ČR spätne.
 
Na fórach som sa dočítal, že v prípade, ak máte svoj všetok príjem len z ČR, tak to úrady slovenské neriešia, pretože im vlastne nikdy nič nedlžíte, ale neručím za to. V prípade, že máte ďalšie, celosvetové príjmy (napr. kapitálové), alebo príjmy aj zo Slovenska aj z Česka alebo by som sa otázkou rezidencie zabýval viac. 

Jednak v ČR a SR máte pre tieto príjmy iné sazby a v prípade kontroly by bolo ťažšie všetky skutočnosti dokladovať a dokázať vzhľadom k tomu, že tieto príjmy nie sú priamo ani zo SR ani z ČR, bude závisieť čisto na daňovej rezidencii. Môže sa stať že budete tieto príjmy zdaňovať v SR a za určitý čas sa na nich bude pýtať finančný úrad ČR alebo naopak.

## Konflikt dvojitej rezidencie

Tato téma je dobre popísaná na finančnej správe SR [1], preto ju tu len odcitujem. No bohužial sa bude zas jednať o nie exatkné riešenie:

“Ak je daňovník považovaný za daňového rezidenta dvoch zmluvných štátov v súlade s ich vnútroštátnymi právnymi predpismi (napr. ak má trvalý pobyt v SR a na území Českej republiky sa dlhodobo zdržiava, môže byť podľa legislatívy obidvoch štátov považovaný za rezidenta SR aj za rezidenta Českej republiky), dochádza ku konfliktu dvojitej rezidencie. Tento konflikt je potrebné rozriešiť a zistiť, v ktorej krajine je daňovník daňovým rezidentom na účely jeho daňových povinností. Konflikt dvojitej rezidencie sa rieši uplatnením rozhraničovacích kritérií. Tieto sú definované v článku 4 („rezident“) príslušnej zmluvy o zamedzení dvojitého zdanenia.”

Pra čom platí, že tieto rozhraničovacie kritériá sa aplikujú v poradí, v ktorom sú napísané v príslušnej zmluve. 
V zmluve medzi SR a ČR nájdete ako prvý bod, že rozhodujúci je štát, v ktorom máte k dispozícií stále bývanie. Pokiaľ máte k dispozícií stálý byt v oboch štátoch, tak ste rezidentom toho, ku ktorému máte užšie osobné a hospodárske vzťahy (stredisko životných záujmov).  

V každom prípade,finálne slovo má v týchto otázkach relevantný úrad, a v prípade vyzvania je na Vás mu tieto skutočnosti relevantne dokázať.


### Zdroje
[1] https://www.financnasprava.sk/sk/obcania/dane/dan-z-prijmov/obcania-sr-v-zahranici